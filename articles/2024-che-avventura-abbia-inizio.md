---
title: Che l'avventura abbia inizio
description: Ora potremmo ufficialmente dire che Lavoro Remoto è online con una versione della piattaforma interamente rivista e ampliata, dopo esserci presi una lunga pausa
category: updates
date: 2024-04-28
author: dxlliv
---

Primo post del blog, primo giorno di una nuova avventura!

Ora potremmo ufficialmente dire che Lavoro Remoto è online con una versione della piattaforma interamente rivista e ampliata, ma tuttora in sviluppo,
dopo esserci presi una pausa molto lunga.

<br/>

##### Premessa

Sono passati diversi anni da quando abbiamo pensato di creare Lavoro Remoto e da quel giorno tante cose sono cambiate.
Il primo progetto assomigliava più a una bozza, pubblicato nel 2020 e lasciato in sospeso per mancanza di tempo e ispirazione.
A quanto pare non eravamo pronti.

Il piano di partenza era di spingere il lavoro da remoto in Italia quando questo era solamente un miraggio,
qualcosa di fantascientifico che non si sarebbe mai visto, così come l'idea di restare a casa e mettere una mascherina nei mesi invernali, ma in qualche modo siamo stati anticipati.

Ci abbiamo riflettuto poi parecchio, e negli ultimi tempi abbiamo deciso di ricominciare da capo per dare nuova vita al progetto nella forma più o meno stabile che potete visionare oggi.

<br/>

##### Per aziende e professionisti

Ciò che vogliamo offrire è un ambiente curato e stimolante che sia in costante evoluzione, un nuovo potenziale punto di riferimento a prova di nomade digitale per i professionisti di domani affiancato da una community energica e alimentato dalle potenzialità offerte dal web.

Da questo momento, Lavoro Remoto intende gettare le basi di un ecosistema che possa dare spazio ad aziende e professionisti in maniera più immersiva e originale rispetto a quanto possa essere un semplice annuncio con un muro di testo scritto o un infinità di profili inattivi.

Ecco alcune informazioni su come è strutturato il nuovo portale:

- La **sezione annunci** è il cuore della piattaforma, qui troverai offerte di lavoro remote-friendly divise per categoria; scopri come [creare un annuncio](/annuncio/nuovo) semplicemente e in maniera guidata;
- La **sezione professionisti** è pensata per accogliere le pagine di chi è desideroso di usare la piattaforma per promuoversi come esperto digitale e ottenere un po' di visibilità in più;
- L'**area personale** comprende le impostazioni in cui sono ricapitolati i dati del tuo account così da poterli modificare, quindi annunci, pagina professionale e altri aspetti legati al tuo profilo;
- L'**area supporto** serve a raccogliere tutta una serie di domande e risposte a dubbi che potresti avere durante l'utilizzo della nostra piattaforma, in modo da anticipare buona parte dei dilemmi;
- Il **server Discord** sarà il ritrovo chill, un punto di accoglienza per la community ma anche il luogo nel quale saranno prese decisioni tattiche in merito all'evoluzione ed espansione del portale;
- Il **blog** sarà invece il posto sul quale trovare aggiornamenti e novità in merito a Lavoro Remoto, così come consigli, riflessioni, spunti e news riguardo il mondo del lavoro digitale.

<br/>

Ricorda che, durante un primo periodo, alcune funzionalità relative alla creazione degli annunci o delle pagine personali potrebbero non essere disponibili o funzionare diversamente dalla versione finale e che saremo felici di essere supportati dalla community per progredire più velocemente.

Se hai consigli o feedback per migliorare Lavoro Remoto, non esitare a partecipare su Discord o tramite i social!
Non resta che augurarti una buona navigazione. A presto, con altre novità.